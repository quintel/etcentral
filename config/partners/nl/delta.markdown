## Delta

[Website Delta](http://www.delta.nl)

DELTA: de Zeeuwse full service dienstverlener op het gebied van energie-, water-, infrastructuur- en milieudiensten, internet en telecom. Deze gecombineerde services resulteren in een uniek dienstverleningsconcept dat inspeelt op de behoefte aan comfort en gemak. Want voor de particuliere consument betekent DELTA: één leverancier voor alles dat via draad of leiding het huis binnenkomt. De zakelijke afnemer kan rekenen op maatwerk: diensten in elke gewenste combinatie vormen een servicepakket op maat tegen scherpe voorwaarden.

### Multi-utility
In een tijd waarin ondernemingen meestal kiezen voor focus op hun ‘mono utility’ kernactiviteit, onderscheidt DELTA zich nadrukkelijk met een eigentijds dienstenpakket waarbij ‘ontzorging’ van de klant voorop staat. Het bedrijf introduceerde voor deze gecombineerde services het begrip multi-utility. Met deze unieke propositie slaagt het bedrijf erin het grootste deel van de consumentenmarkt in Zeeland te bedienen, evenals een aanzienlijk aandeel op de zakelijke markten.

### Zeeuws & zelfstandig
Het gecombineerd aanbieden van onder andere energie-, telecom- en internetdiensten vormt één van de strategische pijlers van DELTA. De verbondenheid met Zeeland is een tweede. Het bedrijf is geworteld in de provincie, de geschiedenis gaat terug tot 1919. De bedrijfscultuur, evenzeer Zeeuws en vaak omschreven als ‘nuchter en betrouwbaar’, wordt gekoesterd en komt ook tot uiting in de manier waarop de klant tegemoet wordt getreden: scherp geprijsde dienstverlening zonder poespas.

De verbondenheid met Zeeland ligt ook in het feit dat de aandelen van het bedrijf, een niet-beursgenoteerde N.V., in handen zijn van gemeenten (50%) en provincie (50%). DELTA, één van de belangrijkste werkgevers in zuidwest Nederland, is gevestigd in Middelburg, maar heeft ook vestigingen elders in de provincie en daarbuiten. Een actief sponsoringbeleid brengt de binding met de provincie verder tot uiting. DELTA hecht grote waarde aan zijn zelfstandige positie, de derde pijler van de bedrijfsstrategie. De onderneming weet zich gesteund door de aandeelhouders en brengt zijn rendabele filosofie naar tevredenheid van alle belanghebbenden in de praktijk.

### Duurzame groei
DELTA is steeds op zoek naar realistische, duurzame oplossingen voor de verwerking van afval en het opwekken van energie. Begin 2007 verwierf DELTA een meerderheid van de aandelen in het Vlaamse Indaver. Met die stap op de internationale markt van afvalverwerking werd onze multi-utilitystrategie in belangrijke mate versterkt. Ook begin 2007 nam DELTA Solland over: een substantiële impuls voor de ontwikkeling van zonne-energie en voor de ontwikkeling van DELTA naar een duurzaam Zeeuws energiebedrijf. Daarnaast is DELTA betrokken bij de productie van biobrandstoffen via dochteronderneming Biovalue in Eemshaven.