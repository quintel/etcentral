## Milieu Centraal

[Website Milieu Centraal](http://www.milieucentraal.nl/)

### Over Milieu Centraal
Milieu Centraal is een onafhankelijke voorlichtingsorganisatie die consumenten praktische informatie biedt over milieu en energie in het dagelijkse leven; van afval tot zonnepanelen. Onze informatie is getoetst door een wetenschappelijke commissie. Op onze website [www.milieucentraal.nl](http://www.milieucentraal.nl/) vindt u veel informatie over de milieueffecten van het dagelijks gedrag van consumenten, en wat u daar aan kunt doen. Daarbij gaat het niet alleen om energiegebruik, maar ook om vervoer, voeding, keurmerken, klussen en verbouwen en algemene informatie over duurzame en fossiele energie, klimaatverandering en andere milieuproblemen. Wij werken samen met maatschappelijke organisaties, bedrijven, overheid en media.

### Waarom deelname?
Milieu Centraal probeert consumenten aan te zetten tot energiebesparing. Het Energietransitiemodel laat heel mooi zien hoe groot het effect hiervan kan zijn, als we allemaal ons steentje bijdragen. Milieu Centraal hoopt dan ook dat het gebruik van het Energietransitiemodel mensen aan het denken zet over hun rol in de energietoekomst, om daarna daadwerkelijk stappen te zetten voor een duurzamere wereld.