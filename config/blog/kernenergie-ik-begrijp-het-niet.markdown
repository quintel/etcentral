Kan iemand mij uitleggen waarom we juist nu een nieuwe kerncentrale nodig
hebben?

Dat kernenergie weinig CO<sub>2</sub> uitstoot, relatief
goedkoop is en gevaarlijk kan zijn, dat begrijp ik. Vanuit klimaat- of
economisch perspectief kun je voorstander zijn; vanuit risico-oogpunt een
tegenstander. Maar kan iemand mij uitleggen waarom we juist nu een nieuwe
kerncentrale nodig hebben? Een nieuwe grote kerncentrale van 1600 MegaWatt
levert ongeveer 1.5% van de energievoorziening van ons land. Dat is niet erg
veel. Traditioneel is het zo dat als onze economie met 3% groeit, ons
energieverbruik met de helft groeit, dus 1.5%. Dus de gehele energetische
bijdrage van die ene grote nieuwe kerncentrale kan al na 1 jaar zijn
opgebruikt. Dan hebben we nog steeds evenveel fossiele energie nodig.

![](/assets/posts/scenario1.jpg)Figuur 1: Energiegebruik in Nederland in 2010
zonder kerncentrale (bron
[http://www.energietransitiemodel.nl/](http://www.energietransitiemodel.nl/)).

![](/assets/posts/scenario2.jpg)Figuur 2: Energiegebruik in ons land in 2011
als er 1 grote kerncentrale zou zijn bijgebouwd (bron:
[http://www.energietransitiemodel.nl/](http://www.energietransitiemodel.nl/)
).Bovendien bouwen we ook voor elektriciteitsopwekking op dit moment veel
nieuwe gas- en kolencentrales en op beperkte schaal windmolens en zonnepanelen.
Daardoor is het zeer waarschijnlijk dat we bij voltooiing van die centrales een
elektriciteitsexporterend land zullen zijn. Dus in Europees perspectief is zo'n
extra kerncentrale wellicht economisch interessant, maar vanuit Nederlands
perspectief is er geen dringende noodzaak.

Bovendien kondigen nieuwe kerntechnologie&euml;n zich aan die minder gevaarlijk
lijken te zijn. Er is bijvoorbeeld een vierde generatie kerncentrales in
opkomst (zie artikel van Tim van der Hagen, directeur van het Reactor Instituut
Delft) die nog maar een 1/100<sup>e</sup> van het uranium nodig heeft en veel
minder kernafval produceert.

Bovendien zijn onder andere de Chinezen en Indi&euml;rs nu aan het investeren
in thorium reactoren (i.p.v. uranium reactoren) die naar verwachting maar
1/1000<sup>e</sup> van het radioactieve kernafval produceren en ook nog eens
inherent veilig zijn. Dus waarom nu een derde generatie reactor bouwen, die 60
jaar blijft staan met alle mogelijke gevaren van dien, als ze in Delft
suggereren dat we moeten wachten op de vierde generatie uranium reactoren en
veilige thorium kerncentrales een mogelijkheid kunnen worden. Kan iemand me dat
uitleggen?

Wat ik wel begrijp is dat tijdens de laatste verkiezingen in Nederland energie
GEEN thema was en tijdens de laatste verkiezingen in Duitsland HET thema.
Gevolg van een energiebewuste Duitse samenleving is dat mevrouw Merkel de
kerncentrales sluit. Maar ook elders in de EU is men inmiddels tegen
regeringsplannen voor nieuwe nucleaire centrales. In een referendum in juni
2011 stemden 94% (!) van de stemmers (opkomst bij het referendum 57%) in
Itali&euml; tegen nieuwe nucleaire centrales.

Is de reden dat premier Rutte juist nu doorzet in Nederland met de bouw van een
nieuwe kerncentrale, een energieonbewuste Nederlandse samenleving? Misschien
interessant om eens te kijken wat een referendum in Nederland zou opleveren?

Samenvattend hebben we voorlopig voldoende elektriciteit, zijn er nieuwe
nucleaire technologie&euml;n op komst die veel beter lijken, sluiten onze
oosterburen hun kerncentrales en willen onze verre zuiderburen bijna unaniem
geen nieuwe kerncentrales. Wat zijn wij dan aan het doen?

Het is bovendien eenvoudig uit te rekenen dat als de miljarden die je nodig
hebt voor een kerncentrale stopt in energiebesparing (isolatie) of maatregelen
om energie effici&euml;nter (lichtere auto of andere verwarming) te gebruiken,
je met een veel hoger rendement en veel minder risico geld kan verdienen voor
de Nederlandse bevolking. Dus hopelijk kan iemand mij nog eens uitleggen wat we
nu aan het doen zijn in dit land.

