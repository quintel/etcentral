In vorige columns heb ik wel eens verteld dat ik een energiezelfvoorzienend
huis heb proberen te bouwen in 2011. We wilden het huis niet alleen heel
energiezuinig maken, maar ook slim. Ik gebruik het woord &lsquo;geprobeerd'
omdat energiezuinig is gelukt, maar slim nog niet helemaal. 

De &lsquo;dommigheid' zit hem vooral in het feit dat gerenommeerde leveranciers
van klimaatinstallaties zoals Vaillant, Sch&uuml;co en Sch&uuml;tz&nbsp;qua
software nog in de vorige eeuw blijken te leven. Wat ik hiermee bedoel is dat
ze gebruik maken van gesloten software op hun apparaten, die niet standaard met
het internet kan worden gekoppeld. 

En omdat de apparaten die ze leveren (bijvoorbeeld warmtepompen, warmte
terugwin installaties, thermische en PV- zonnepanelen) nog gemaakt worden met
software voor redelijk conventionele huizen, zijn ze in mijn computergestuurde
huis met een EPC van 0 (=slim en zeer energiezuinig), niet optimaal te
gebruiken. 

Ik kan waardevolle informatie die in die apparaten zit niet goed uitlezen via
internet, waardoor ik iedere keer naar de kelder moet lopen om te kijken wat
die apparaten nu weer doen. Ook kan ik het gedrag van de systemen niet optimaal
instellen op de vraag van het huis en haar bewoners. Kortom, deze leveranciers
leven nog in de 20<sup>e</sup> eeuw als het gaat om hun software en
interconnectiviteit. 

Ik zal u een voorbeeld geven. Ik heb op mijn dak 12.5 m<sup>2</sup> thermische
zonnepanelen staan. De pompen bij deze panelen starten pas als ze enige tijd
water van ruim 50&deg;C kunnen maken. Nu moet u weten dat mijn woning bij
-15&deg;C buitentemperatuur verwarmd wordt met water van slechts +30&deg;C. Het
probleem is dus dat de pompen te laat aan gaan. 

Ik zou eigenlijk al willen dat de thermische panelen het gaan doen bij 35&deg;C
. Het blijkt dat ook bij een enigszins bewolkte dag in de winter die panelen
vaak prima water van 35&deg;C kunnen maken. Maar dat kan dus niet volgens de
fabrikant. Ik kan de regeling die ze gemaakt hebben helemaal niet wijzigen,
uitlezen of aansturen via internet. 

Hallo! We leven in de 21<sup>e</sup> eeuw. Hoezo kan ik mijn Iphone niet laten
communiceren met mijn thermische zonnepanelen? Word eens wakker daar bij
Vaillant!

Dus nu heb ik het systeem maar &quot;ge-jailbreaked&quot; met behulp van mijn
zoon. Door het systeem te hacken blijkt het prima mogelijk te zijn om in de
winter overdag mijn woning grotendeels overdag te verwarmen met die panelen.
Scheelt me al snel enkele euro's elektriciteitskosten per dag. De zon is gratis
en die panelen liggen er toch. 

Het is nu eind maart en zonnig, met mijn gehackte panelensoftware draai ik nu,
terwijl het 's nachts 4&deg;C buiten is, helemaal (24 uur per dag) op warmte
die via de zon en de thermische zonnepanelen aan het huis is geleverd.
Stookkosten eind maart: nul euro. 

Ik stel voor dat ze&nbsp;bij Vaillant, Sch&uuml;co en Sch&uuml;tz de
installatiefabrikanten eens jonge mensen met verstand van internet inhuren om
hun software te upgraden naar het niveau van Apps op Android of Apple, want wat
ze nu leveren, kan echt niet meer. 
