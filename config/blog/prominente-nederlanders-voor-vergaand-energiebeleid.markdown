John Kerkhoven: &quot;Deelnemers TV-programma WattNu?! tonen dat
energietransitie moet en kan&quot;

In het kader van het TV-programma 'Watt Nu?!' op RTL-Z hebben 24 prominente
Nederlanders, gebruikmakend van het Energietransitiemodel, hun visie op de
energietoekomst van Nederland in 2030 gegeven. Het blijkt dat zij hetzelfde
denken over de energietransitie: het moet en het kan.

### Energietransitie moet

Eigenlijk zijn alle deelnemers aan &lsquo;Watt Nu?!' het er over eens dat
CO<sub>2</sub>-reductie moet en dat ons percentage duurzame (of hernieuwbare)
energie fors hoger moet worden. CO<sub>2</sub>-reductie (t.o.v. 1990) in hun
scenario's varieert van -19,5 % tot -97,5 % met een gemiddelde realisatie in
het scenario van -51,5 %.&nbsp; Het percentage duurzame energie varieert in de
scenario's tussen 15,5 % - 97,5 % met een gemiddelde gerealiseerde waarde van
36 %.

De meeste deelnemers zetten hoog in, vanuit de drieledige gedachte dat
klimaatverandering een realiteit is, dat de vervuiling echt moet worden
teruggedrongen en dat we toe moeten naar een samenleving die de aarde niet
uitput.&nbsp; En zelfs de meest conservatieve deelnemers gaan toch nog voor
bijna 20% C0<sub>2</sub>-reductie t.o.v. 1990 (2010 situatie is +8%
CO<sub>2</sub> stijging t.ov. 1990) en ruim 15% duurzame energie (2010 situatie
+4%).

### Energietransitie kan

Door maatregelen te nemen in het Energietransitiemodel hebben de deelnemers aan
&lsquo;WattNu?!' aangegeven hoe ze energietransitie willen vormgeven. Door
effici&euml;ntieverbeteringen en besparingen in alle verbruikssectoren
(industrie, huishoudens, transport, etc.), dalende kosten voor hernieuwbare
energie en stijgende fossiele prijzen verwachten de meeste gasten dat de
energietransitie ook nog eens een middel is om de kosten in de hand te houden.
In een land met een nauwelijks groeiende economie erg belangrijk.

De belangrijkste maatregelen en ontwikkelingen op een rijtje:

* Huizen, scholen en kantoren worden v&eacute;&eacute;l beter ge&iuml;soleerd

* De HR-combiketel die nu nog in de meeste huizen zit gaat plaats maken voor
  warmtepompen en HRe-ketels (micro-WKK). In het gemiddelde &lsquo;Watt
Nu?!'-scenario staan er nog maar in minder dan 40% van alle huizen een
gasgestookte CV-ketel

* Alle huishoudelijke apparaten zullen in 2030 een A++ label hebben. We gaan er
  wel meer van gebruiken, maar toch daalt hierdoor de huishoudelijke
elektriciteitsvraag in 2030.

* De gloeilamp wordt uitgefaseerd. Meer dan 70% van de lampen zijn LED-lampen
  en spaarlampen in 2030.

* Zonnepanelen komen bij de &quot;prijspakkers&quot; te liggen. Ze worden
  ongeveer 50% goedkoper dan vandaag. Straks zijn ze gemeengoed op daken van
huizen en gebouwen. Je kunt dan stroom zelf maken voor ongeveer 10 cent per
kWh, terwijl stroom nu 22 cent per kWh kost. Dus iedereen zonder zonnepanelen
is een dief van zijn eigen portemonnee. De deelnemers aan &lsquo;Watt Nu?!'
verwachten dat er in 2030 op ongeveer de helft van alle geschikte daken
zonnepanelen liggen.

* Auto's en vrachtauto's worden veel zuiniger en elektrische auto's en auto's
  op aardgas gaan het gebruik van diesel en benzine auto's terugdringen. Minder
dan 50% van de auto's rijdt nog op benzine en diesel in 2030.

* De industrie wordt ieder jaar een beetje effici&euml;nter in het
  energiegebruik, maar krimpt ook ieder jaar licht (-0.1%)

* Energiegebruik in de land- en tuinbouw wordt sterk teruggedrongen door het
  concept van de energiezuinige kas (samen met meer warmtepompen, geothermie,
en inzet van biomassa)

* De prijs van met name aardolie zal stijgen. Dit trekt de prijzen van
  steenkool en aardgas mee omhoog. Een verdubbeling van de olieprijs staat
volgens de deelnemers van &lsquo;Watt Nu?!' op stapel in de komende 20 jaar.

* De prijs van windenergie op zee wordt nog 20% lager. In 2030 staan er meer
  dan 3.000 grote windmolens op &quot;onze&quot; Noordzee en zijn er ook op
land nog zo'n 1.000 bijgebouwd.

* Een hoge CO<sub>2</sub>-prijs (40+ euro per ton CO<sub>2</sub>) is
  noodzakelijk om de energietransitie op gang te brengen en te houden. Een goed
werkend Europees emissiehandelssysteem is daarvoor noodzakelijk. Er worden veel
minder rechten gratis weggegeven.

* Steenkool en kernenergie zijn gemarginaliseerd in de Nederlandse energiemix.
  Bestaande centrales sluiten we niet onmiddellijk maar ze draaien minder en er
komen geen nieuwe meer bij tot 2030.

* Aardgascentrales worden ook minder bijgebouwd en krijgen in toenemende mate
  de rol van backup-centrales

* Het elektriciteitsnet dient fors te worden uitgebreid met name op
  middenspannings- en hoogspanningsniveau. Er is een extra investering van
ongeveer 500 miljoen euro per jaar nodig.

* De werkgelegenheid in de energiesector en de installatiebranche groeit sterk
  door de toenemende en meer arbeidsintensieve inzet op decentrale
energieopwekking en allerlei effici&euml;ntie- en besparingsmaatregelen (zoals
bijvoorbeeld isolatie van gebouwen)

* Financiering is geen probleem maar moeten we met elkaar nog wel goed regelen.
  Daar zit ook een belangrijke uitdaging voor de komende jaren.

* Interessant is verder dat dit scenario uitkomt op een totale jaarlijkse
  stijging van energiekosten voor Nederland van slechts 15%. Een scenario waar
de kosten van olie, gas, steenkool en biomassa stijgen volgens het 'Watt Nu?!'
referentiescenario, maar waarin de rest van de parameters hetzelfde blijven als
vandaag, levert een stijging op van 66%. Het referentiescenario doet het qua
kosten ongeveer 20 miljard beter dan een scenario waarin we verder niets aan de
huidige situatie veranderen!

Nu deze 24 prominente Nederlanders hebben aangeven dat Energietransitie moet en
kan, is de volgende vraag: willen we het ook? Het is waarschijnlijk net als met
roken. Nog steeds is een groot deel van de bevolking niet bereid om te stoppen.
Het veranderen van je levenswijze is voor velen eerder bedreiging dan kans.

In de komende columns zal ik verder ingaan op de implicaties van &quot;Het
Nieuwe Referentiescenario 2030&quot;.&nbsp; Thema's die we zullen illustreren
met behulp van het Energietransitiemodel zijn:

* Toename werkgelegenheid

* Toename decentrale opwek en implicatie voor bestaande elektriciteitscentrales

* Inzet van backup centrales

* Geringe noodzaak voor netverzwaring en rol van smart grids

U kunt alle &lsquo;WattNu?!' scenario's terugvinden op
[http://www.energietransitiemodel.nl/](http://www.energietransitiemodel.nl/")
bij het professionele model onder het kopje &quot;Start met een bestaand
scenario&quot;. Half juli komt er ook een nieuwe release van het
energietransitiemodel met daarop het Nieuwe Referentiescenario. U kunt alvast
een voorproefje van deze release en het Nieuwe Referentiescenario zien op onze
beta-server
[http://beta.et-model.com/scenarios/28493](http://beta.et-model.com/scenarios/28493)

