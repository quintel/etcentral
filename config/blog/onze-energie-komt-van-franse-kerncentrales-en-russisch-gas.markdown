Vlak voor de zomervakantie had ik het genoegen om bij een
sessie te zijn waar 3 HBO-studenten en 3 universitaire studenten, gemiddelde
leeftijd 20 jaar, onder begeleiding van een onderzoeker van Blauw Research een
discussie aangingen over het onderwerp energie. De sessie was bedoeld als
voorloper voor een enqu&ecirc;te onder 1.000 studenten en 1.000 burgers
waarover ik in een tweede artikel meer zal schrijven.

De onderzoeker vroeg aan de zes studenten: &quot;Welke energiebron komt het
eerste bij je op?&quot; De eerste energiebron die genoemd werd was kernenergie.
Logisch, want we hadden net de ramp in Japan achter de rug. De tweede die
opkwam was aardolie, want dat kenden ze van de ramp in de golf van Mexico. De
derde energiebron die opkwam was steenkool. Dat kenden ze van die arme
mijnwerkers die vastzaten onder de grond in Chili. Opmerkelijk was dat de
energiebron die Nederland grotendeels van energie voorziet (aardgas) helemaal
niet genoemd werd. Achteraf eigenlijk wel te begrijpen, want daar is recent
geen ramp mee geweest. De invloed van de media is groot op de beeldvorming van
het jonge hoger opgeleide deel van de bevolking.

Vervolgens vroeg de onderzoeker na nog eens een half uur discussie: &quot;Waar
komt de energie die we in Nederland gebruiken vandaan?&quot; Conclusie na vijf
minuten overleg: onze elektriciteit komt uit Franse kerncentrales en ons
aardgas komt helemaal uit Rusland.

Er kan eigenlijk maar &eacute;&eacute;n conclusie getrokken worden uit deze
discussie: deze zes studenten zijn leken op het gebied van energie. Minder dan
4% van onze elektriciteit komt uit kernenergie en dan nog eens voor een groot
deel uit Borssele. Bijna al het aardgas kwam in 2010 NIET uit Rusland. Als je
in de ketenanalyse module van het Energietransitiemodel kijkt zie je dat het
goede antwoord is: 5% van het aardgas komt momenteel uit Rusland, 5% uit
Noorwegen en 90% uit Nederland (zie
[http://www.energietransitiemodel.nl/supply/fce](http://www.energietransitiemodel.nl/supply/fce)).

Vervolgens gingen zes burgers die hadden aangegeven meer dan gemiddeld
ge&iuml;nteresseerd te zijn in energie, de discussie aan met de onderzoeker van
het onderzoeksbureau. Na enige tijd vroeg de onderzoeker: &quot;Wat is
biomassa?&quot;. Na vijf minuten discussi&euml;ren kwamen de zes burgers er
niet uit. Ze wisten het niet.

Niet alleen hebben de media dus een heel grote invloed op de beeldvorming over
het energiesysteem en vervormen ze onbedoeld het beeld volledig. Ook veel van
de communicatie over energie richting de bevolking komt niet aan, omdat men
termen als &lsquo;biomassa' eenvoudigweg niet begrijpt.

Zou het echt zo zijn dat de bevolking eigenlijk geen fluit weet van energie? In
een volgend artikel zal ik u iets vertellen over de uitkomsten van het
onderzoek onder 1000 studenten en 1000 burgers. Ik kan u alvast verklappen dat
het kennisniveau nog veel lager is dan ik had kunnen vermoeden. Geen wonder dus
dat de energietransitie niet op gang komt. Als je de huidige situatie niet
kent, noch de opties die je hebt naar de toekomst toe, kun je ook niet tot
verandering komen. Het enige dat je kunt doen, is doorgaan met je oude
leefgewoontes. Zoals analfabetisme een rem geeft op de ontwikkeling van een
bevolking, zo doet een gebrek aan kennis over energie dat uiteindelijk ook.

