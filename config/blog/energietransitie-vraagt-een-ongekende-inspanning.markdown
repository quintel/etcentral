Een energieneutrale of een CO2 neutrale stad of dorp in
2000-zoveel. Het klinkt goed, maar waar staan we nu?

Deze maand ben ik betrokken geweest bij een tweetal workshops met de&nbsp;
gemeenten Amsterdam en Tilburg. Beide steden willen energieneutraal en/of CO2
neutraal zijn over enige tijd.

Beide gemeenten zijn in de afgelopen jaren gegroeid en gemiddeld is de
bevolking rijker geworden. Ook is de bevolking effici&euml;nter met zijn
energie omgegaan. De gemiddelde auto van nu rijdt verder op een liter brandstof
en het gemiddelde huis van nu is iets beter ge&iuml;soleerd en de verwarming is
effici&euml;nter dan het equivalent uit 1990.

Het jaar dat wij als referentiejaar gebruiken in onze CO2 berekeningen is over
het algemeen 1990. Ondanks de verhoogde energie effici&euml;ntie van de
bewoners zitten veel steden in 2010 al op een energiegebruik en CO2 uitstoot
die door de groei van de afgelopen jaren 20% hoger ligt dan in 1990.

Je moet dus om 20 procent&nbsp;CO2-reductie te bereiken in 2020 niet van 100
procent&nbsp;naar 80 procent, maar van 120 procent&nbsp;naar 80 procent. Een
enorme opgave, zeker doordat de groei van steden over het algemeen nog steeds
langzaam doorgaat.

De vraag die dan ook centraal stond tijdens deze workshops was hoe we die
energie- of CO2 neutraliteit gaan bereiken. Over het algemeen weten we
technisch eigenlijk wel hoe we dat moeten doen.&nbsp; In het kort: je moet de
gebouwen/huizen energieneutraal maken en je transportsysteem drastisch
aanpassen (zie ook mijn eerdere columns).&nbsp;

Maar waar begin je en wat voor maatregelen moet je __nu__ nemen? Wat kun je als
gemeente doen en wat doen de andere spelers? Omdat alle spelers met die vragen
lijken te zitten zijn we
[www.energietransitiemodel.nl](http://www.energietransitiemodel.nl") aan het
uitbreiden met een module waarin experts hun mening kunnen geven over hoe je de
transitie nu in gang zet. Welke mix van kennisoverdracht, financi&euml;le
stimulering,&nbsp; verplichtingen en/of sociale innovatie is nodig om het
energiegebruik/CO2 uitstoot in steden omlaag te krijgen? Zie hieronder
bijvoorbeeld een schatting van Hans de Boer van Better Place over de
elektrische auto.

![](/assets/posts/kerkhoven.jpg)Mijn persoonlijke mening is dat de
energietransitie moet beginnen bij kennisoverdracht, gevolgd door stimulering
van diegenen die al vroeg enthousiast worden en later gevolgd door wetgeving
die iets verplicht stelt of verbiedt. Hoe je sociale innovatie actief kunt
inzetten weet ik niet. Tot nu toe heeft nog geen stad zich naar
CO2-neutraliteit kunnen twitteren.&nbsp; Misschien dat u als lezer voorbeelden
kent?

Ik heb veel bewondering voor de inzet van steden als bijvoorbeeld Amsterdam,
Groningen en Tilburg (op
[http://www.energietransitiemodel.nl/](http://www.energietransitiemodel.nl/)
kunt u voor twee van deze steden een apart Energietransitiemodel vinden). Toch
zal die inspanning nog drastisch moeten worden verhoogd voordat de statistieken
laten zien dat het (fossiele) energiegebruik daadwerkelijk gaat dalen.
Energietransitie kan, maar het vraagt een ongekende inspanning van de
samenleving. Een inspanning die het alleen waard is, als je daadwerkelijk
gelooft dat fossiele brandstoffen binnenkort schaars worden, het klimaat nu al
drastisch verandert en je tevens niet al te veel met je eigen materi&euml;le
genoegens op de korte termijn bezig bent. Hoeveel mensen kent u die aan deze
criteria voldoen?

