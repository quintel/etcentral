Minder CO<sub>2</sub> in transport betekent minder reizen, meer publiek
transport, lichtere auto's en verbrandingsmotoren vervangen door elektrische
motoren.&nbsp;

####Hardecijfers
De mens is zeer gehecht aan wat hij heeft. Stel je bent een
automobilist en je hebt een prachtige wagen. En je hebt een regering die groen
gidsland voor Europa wil zijn en vooruitlopend op de EU-verplichtingen in 2020,
al in 2011 voor 10% biobrandstof wil bijmengen. Doe je dat dan? Nee, natuurlijk
niet. De milieubewuste Duitser weigert biobrandstof in zijn auto te gooien.

Dit is de mens in optima forma. Hij is gehecht aan wat hij heeft; bang dat hij
wat kwijtraakt. De beleidsmaker is geneigd om steeds &eacute;&eacute;n stapje
vooruit te denken. Je wilt tenslotte niet te veel overhoop halen. De
beleidsmaker ziet het probleem dat een auto CO<sub>2 </sub>uitstoot en
afhankelijk is van aardolie. Vervolgens kiest hij voor de dichtstbijzijnde
oplossing, die het systeem niet te veel verandert: de aardolie vervangen door
biobrandstof.

De beleidsmakende mens is vaak net als iemand die met schaken maar
&eacute;&eacute;n zet vooruitdenkt. Je weet &eacute;&eacute;n ding zeker: zo
verlies je.

Terug naar de Duitser die geen biobrandstof in zijn tank wil. Als je minder
CO<sub>2</sub> wilt uitstoten en minder olie wilt gebruiken in het
personenvervoer, dan zijn de oplossingen die iets verder weg liggen evident.
Minder reizen, meer publiek transport, lichtere auto's en verbrandingsmotoren
vervangen door elektrische motoren.

Laten we eens uitzoeken wat deze oplossingen Nederland zouden kunnen brengen
met ons eigen
[http://www.energietransitiemodel.nl/](http://www.energietransitiemodel.nl/).
Ik doe de aannames dat de Nederlander minder met de auto gaat (ongeveer 1%
minder per jaar), dat het treinverkeer met 3% per jaar groeit en dat in 2030
alle Nederlanders een elektrische personenauto hebben die gevoed wordt met
windmolenstroom. Voor de rest laten we alles hetzelfde.

![](/assets/posts/biobrandstof.jpg) __Figuur 1: Jaarlijkse energiekosten
Nederland voor binnenlands transport in miljarden euro's onder aanname van 3%
groei per jaar van treinverkeer, 1% krimp per jaar van het aantal kilometers
met personenauto's. Vervanging van personenauto's op diesel en benzine door
elektrische auto's die steeds 1% lichter worden. De extra elektriciteit voor
deze auto's wordt met 4000 windmolens van 3 MW opgewerkt. Rest van alle
parameters gelijk aan huidige situatie. Bron:
[http://www.energietransitiemodel.nl/](http://www.energietransitiemodel.nl/)__

Wat zou dit dan opleveren voor Nederland? In de eerste plaats blijkt een
besparing op primair energiegebruik van 8% per jaar, een
CO<sub>2</sub>-reductie van meer dan 15% en een kostendaling van ruim 2 miljard
op energiekosten per jaar, omgerekend een besparing van ongeveer &euro; 250 per
jaar per auto.

Als we nu in dit scenario alle elektrische auto's op windstroom vervangen door
auto's op biobrandstof (en de 4000 windmolens schrappen) dan blijkt dat ik ook
in dit scenario nog steeds 15% CO<sub>2</sub> reduceer, maar dat het primair
energiegebruik 9% hoger is, dat mijn kosten 3 miljard hoger liggen en dat ik
ergens in de wereld 3x de landbouwoppervlakte van Nederland moet huren om
voldoende biobrandstoffen te kunnen telen.

