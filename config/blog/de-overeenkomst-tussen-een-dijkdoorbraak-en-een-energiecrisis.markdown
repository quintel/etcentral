In een normale januari maand valt van 1 tot/met 10 januari ongeveer 70mm regen
volgens het KNMI. Op onderstaande kaart blijkt in de noordelijke provincies
hier en daar ruim 80 mm te zijn gevallen. Veel, maar slechts 10 mm meer dan
normaal.

![](/assets/posts/knmi_storm_januari_2012.jpg)Bron: KNMI

De wind liep in de periode op tot windkracht 9 vanuit het noordwesten. Een
behoorlijke wind, maar volgens de definitie van het KNMI een storm, en niet
eens zware storm (windkracht 10), laat staan zeer zware storm (windkracht 11).
Er was verder ook geen sprake van springvloed.

En toch brak een dijk door, liepen huizen vol. Werden polders gebruikt als
tijdelijke opslag. Gingen waterkeringen dicht en werden mensen en dieren
ge&euml;vacueerd.

Het zal duidelijk zijn dat bij een windkracht 10 uit het noordwesten, 100 mm
regen in een paar dagen en springvloed het tijd wordt om in veel delen van
Nederland je reddingsvest aan te doen. Hoe kan het dat een land dat zich laat
voorstaan op zijn watermanagementkennis al bij zo weinig natuurgeweld in de
problemen komt?

Wellicht om dezelfde reden waarom veel veranderingen niet tot stand komen. We
zijn nog niet bang genoeg en vinden andere dingen belangrijker. Het lijkt erop
dat een tweede watersnoodramp noodzakelijk is om meer te gaan investeren in
onze waterkeringen en gemalen.

Net zoals investeren in dijken en gemalen moet als je droge voeten wilt houden,
is ook energietransitie noodzakelijk. Er zijn vele redenen te bedenken om te
investeren in dijken en gemalen. Klimaatverandering verhoogt de zeespiegel, het
weer wordt onstuimiger, de Nederlandse bodem daalt etc. Evenzo bij
energietransitie: de huidige energieconsumptie be&iuml;nvloedt het klimaat, het
verontreinigt onze leefomgeving en eindige bronnen raken op of worden schaars
en daardoor stijgen prijzen van de energiebron zelf of de substituten.

Maar net als bij dijkverzwaring is een ramp noodzakelijk om de massa in
beweging te krijgen. Angst is krachtiger dan logica. Laten we hopen dat het een
klein rampje wordt. E&eacute;n waar je wel bang van wordt, maar dat niet te
veel schade aanricht. Helaas kun je rampjes niet plannen.

Tot die tijd is het belangrijk dat alle Nederlanders leren wat hun opties zijn
als de crisis zich voltrekt.
[http://www.energietransitiemodel.nl/](http://www.energietransitiemodel.nl/)
helpt om die opties te leren kennen in een virtuele wereld, zodat u met kennis
van zaken kunt handelen na de ramp. Een Deltacommissie energie is dan snel
gevormd en een Deltaplan energie komt er dan ook wel.
