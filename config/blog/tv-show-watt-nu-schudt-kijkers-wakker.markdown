Prominent Nederland geeft in het nieuwe TV-programma &lsquo;Watt Nu?!' zijn
visie op de energietoekomst met het Energietransitiemodel. Met een enkele
uitzondering gaan ze allemaal voor een heftige energietransitie.

Met het Energietransitiemodel willen we mensen helpen om na te denken over de
gevolgen van hun keuzes voor de energietoekomst. Om het model verder onder de
aandacht te brengen en ervoor te zorgen dat de energiekennis in Nederland
toeneemt, heeft mijn bedrijf Quintel Intelligence samen met GasTerra, Shell,
Alliander, Milieu Centraal en de stichting Natuur en Milieu besloten een
TV-programma te maken over energietransitie.

Steeds schetsen twee gasten in het Energietransitiemodel hun visie op de
energietoekomst van Nederland en dat leidt tot opmerkelijke inzichten. Zo
blijken in de eerste uitzending Jolande Sap (lijsttrekker GroenLinks) en Hans
Alders (voorzitter Energie Nederland, de branchevereniging van Nederlandse
energiebedrijven) een verbond te sluiten om samen op te trekken tegen het
huidige kabinet, dat in hun beider ogen veel te weinig doet aan de ontwikkeling
van hernieuwbare energie. Hans Alders en de elektriciteitssector gaan voor 95%
minder CO<sub>2</sub>-uitstoot in 2050. Wie had gedacht dat Energie Nederland
dichter bij de oppositie staat dan bij het huidige kabinet?

Peter Molengraaf (directeur van Liander en CEO van Alliander) en GertJan
Lankhorst (CEO van GasTerra) pleiten in een komende uitzending voor het
inkrimpen van centrale elektriciteitsopwekking en veel meer inzet van
hernieuwbare en gasgestookte, decentrale elektriciteitsopwekking in de gebouwde
omgeving. Peter ziet daarbij ook op zich afkomen dat nieuwe woonwijken en
woningen alleen nog maar een elektriciteitsaansluiting hebben, en dat gas daar
dus niet meer nodig is.

Ren&eacute; Leegte (Tweede Kamerfractie VVD) pleit daarentegen voor een
verhoging van het aandeel duurzame energie in 2030 naar 14% en de bouw van 3
kerncentrales in Nederland voor 2030, terwijl zijn gesprekspartner Marco
Witschge (Directeur stichting Nederland Krijgt Nieuwe Energie) denkt dat we in
2030 op 66% duurzame energie moeten zitten en dat we daarbij helemaal geen
kerncentrales nodig hebben.

Meerdere deelnemers aan Watt Nu!? pleiten voor een energie Deltaplan. Een plan
waarin we met z'n allen de energiehuishouding van Nederland compleet gaan
verbouwen. Prominent Nederland is het hier in grote mate over eens. Laten we
hopen dat de noodzaak voor een nieuwe energiewereld nu ook doordringt naar de
kijkers.

'Watt Nu?!' ( [http://www.wattnu.nl/](http://www.wattnu.nl/) ) wordt iedere
dag van zondag t/m vrijdag op een wisselend tijdstip uitgezonden op RTL 7 en
RTL Z. Op RTL XL ([http://www.rtl.nl/xl](http://www.rtl.nl/xl)), de Uitzending
Gemist van RTL, zijn alle uitzendingen nog eens na te kijken. In totaal komen
er 12 uitzendingen die in de periode 1 april - 1 juli in het weekend worden
uitgezonden. Daarnaast wordt doordeweeks het programma elke dag herhaald.
Presentator van het programma is Joris Putman, die inmiddels zijn strepen heeft
verdiend met TV-programma's over energietransitie en duurzaamheid. Op
[http://www.energietransitiemodel.nl/](http://www.energietransitiemodel.nl/)
kun je zowel de link naar de scenario's vinden als naar de website van het tv
programma.

