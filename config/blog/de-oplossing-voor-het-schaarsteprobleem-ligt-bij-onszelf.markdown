De oplossing voor het schaarsteprobleem komt niet van de banken, overheid of
bedrijven, maar in eerste instantie van uzelf.

Onder de titel &lsquo;de Stress Nexus' organiseerde Shell onlangs een business
forum over de toenemende schaarste aan energie, zoet water en voedsel. Shell
luidt de noodklok met betrekking tot wat ons staat te wachten in de komende
decennia. Shell en collega-multinationals kunnen de vraag niet bijhouden
doordat energiebronnen en zoetwaterbronnen uitgeput raken of moeilijker zijn te
winnen. En ook de toenemende voedselbehoefte, van met name een snel groeiende
stedelijke bevolking, die steeds meer vlees eet, wordt problematisch. Het
gevolg: een fantastische kans of een drama voor de mensheid.

Maar waar ligt nu de sleutel tot de oplossing? Ligt die bij innovatie vanuit
het bedrijfsleven of bij innovatie in de levenstijl van het individu?

Paul Polman, de CEO van Unilever, kwam tijdens het slotdebat van het business
forum met de stelling dat met het falen van regeringen en de financi&euml;le
sector de oplossing moet komen van het bedrijfsleven en de consument.
Consumenten moeten minder lang gaan douchen met de shampoo van Unilever en gaan
wassen op lage temperatuur met nieuwe wasmiddelen.

Dat helpt natuurlijk allemaal, maar een echte oplossing van het
schaarsteprobleem ligt toch bij het individu. Om je footprint zeer drastisch te
verlagen (met een factor 10 of meer) hoef je eigenlijk maar vier dingen te
veranderen ten opzichte van de gemiddelde levensstijl van je medeburger. Je
moet &lsquo;anders' gaan: 

### Eten
De keuze of je planten eet of vlees is theoretisch eenvoudig te maken, maar
blijkt in de praktijk mentaal en cultureel heel moeilijk voor mensen. De impact
op landbouwgronden, energiegebruik en water is groter dan enige andere
maatregel die je als persoon snel en zonder extra kosten kunt nemen.

### Wonen
De keuze om anders te gaan wonen vraagt enig vertrouwen in jezelf en de
toekomst. Want je moet al snel 10 - 20% van de waarde van je woning extra
investeren om je huis in de buurt van energieneutraal te krijgen (huis dat over
het gehele jaar net zo veel energie gebruikt als het opwekt).

### Transporteren
Je kunt zelf beslissen of je veel reist en hoe je reist. Lopen en fietsen is
beter dan openbaar vervoer. Openbaar vervoer is beter dan de auto. En lichte en
elektrische auto's zijn beter dan zware dieselauto's.

### Consumeren
Je beslist zelf wat voor en hoeveel artikelen je koopt en waar je ze
gebruikt.

De echte sleutel ligt dan ook helemaal bij onszelf. Blijkbaar moeten we
langzaam tot het besef komen, onder invloed van dreigende schaarste, dat het
niet de banken zijn die ons krediet geven, dat het niet de overheid is die ons
subsidie geeft, dat het niet de bedrijven zijn die ons korting geven, maar dat
we zelf moeten beslissen of we willen leven op een manier die in
overeenstemming is met wat onze planeet kan dragen.

Natuurlijk is het wel een beetje &lsquo;gedoe' als je als een van de eerste
anders leeft dan anderen en soms ben je gewoon te lui, moe of nieuwsgierig om
het vol te houden, maar het kan wel.

Een praktijkvoorbeeld. De dag voor het Shell business forum heb ik keurig mijn
elektrische auto overdag geladen met stroom uit mijn eigen zonnepanelen op het
dak van mijn energiezuinige huis. De heenweg verliep dus qua energie
&quot;anders&quot; dan bijna al mijn medeweggebruikers. Aangekomen bij Ahoy kon
ik echter geen mogelijkheid tot het laden van batterijen vinden. Op de terugweg
reed ik dan ook net als de rest van Nederland op benzine met de range extender
van de elektrische auto.

Tijdens de lunch gevraagd om een maaltijd bestaande uit alleen plantjes. Je
moest er even op wachten, maar de speciaal klaargemaakte lunch was super. 

Na afloop van het forum werd me een goodybag bij de uitgang in de hand gedrukt.
Ik had eigenlijk nee moeten zeggen, maar mijn nieuwsgierigheid won het. Nu heb
ik thuis een tas met spullen die ik niet nodig heb. 

Op de dag van het Shell Business Forum heb ik dus wel &lsquo;anders gewoond' en
&lsquo;anders gegeten', maar alleen de heenreis &lsquo;anders gereisd' en door
mijn eigen nieuwsgierigheid is &lsquo;anders consumeren' mislukt. Morgen gewoon
weer een nieuwe &lsquo;anders' poging. Moet u ook eens doen. Begin bij het
begin, &lsquo;alles anders' in een keer kan niet. Maar dat geeft niet, een
tocht begint altijd bij de eerste stap.
